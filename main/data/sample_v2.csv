ID,Title,Date,Author,Text
1,"Samsung Galaxy S24 Ultra apskats – kad dzelži sasniedz pīķi, jāķeras pie MI",29.01.2024,Jurģis Spulenieks,"Jau atkal lietot Samsung Galaxy S24 Ultra ir bijis aizraujošs piedzīvojums. Dzelžu līmenī šī ir viena no labākajām pieredzēm, kāda man ir bijusi. Tomēr skaidrs, ka dzelži ir sasnieguši zināmu strupceļu, tādēļ šogad visas mārketinga kārtis liktas uz MI. Tas arī rada visai duālas sajūtas par Galaxy S24 Ultra. No vienas puses, es izbaudīju izcili smalko dizainu, izcilo ekrānu, jaudīgo veiktspēju, kas nodrošina zibenīgu un plūstošu darbību. No otras puses, MI funkcijas, kuras neatbalsta mūsu valodu un kameras, kam prasās pēc atjauninājuma nav pietiekami argumenti, kas runā par labu Galaxy S24 Ultra. Un no trešās puses tā cena noteikti nebūs visiem sagremojama. Ja neskaita šīs nelādzības, tad citādi šis ir viens universāls kareivis, kas veidots tā, lai izdabātu meinstrīmam. Ar Samsung Galaxy S24 Ultra kabatā es mierīgi ļautos ieplūšanai pamatstraumē, jo ikdienas darbība ir lieliska. Par to milzīga uzslava ražotājam. Malacis, Samsung!"
2,Cita labāka realitāte jeb stāsts kā es bez drāmas lietoju Hyundai Ioniq electric (28 kWh) jau ceturto gadu,28.01.2024,Kursors.lv,"Ioniq Facelift ir aplikācija, par nepilniem 100km lielāks range, bet sliktāks ātrās DC uzlādes ātrums, VW ID.3 ir uz EV platformas būvēts auto, bet nepatīk skārienjūtīgo pogu daudzums, Nissan Leaf nāk līdzi sākotnējās ātrās uzlādes problēmas un salīdzinoši liels patēriņš. Vēl var izskatīt eGolf ar 136 Zs, siltumsūkni un virtuālo kokpitu, un, protams, Ioniq ar 28kWh bateriju, vēl ir otrās paaudzes Kia Soul, bet nu tas dizains.Visi šobrīd jau bļauj kur tad Kona? Manuprāt, pirmajai Konai ir stipri maz vietas aizmugurē, tikko iznākušā jau būtu variants, tikai ne par jaunas cenu. Varbūt kādu auto esmu palaidis garām, bet šie ir pirmie, kas ienāk prātā. Jebkurā gadījumā būtu jāpēta tuvāk un jāpatestē, lai veiktu pamatotu izvēli.Mans mērķis nebija kādu pārliecināt, ka obligāti ir jāpārdod ICE un jāpērk EV, lai katrs pats domā un izvēlas to, ko uzskata par labāko sev. Tikai pirms izlemiet par labu vienam vai otram variantam, pameklējiet kārtīgi informāciju, tā ir pieejama internetā lielos daudzumos.  Tāpat salīdziniet daudz maz respektablu nozares ekspertu vērtējumus kā arī uzziniet par praktisko lietošanu no auto īpašniekiem konkrēto auto forumos. Par konkrētā auto reālo nobraucamo attālumu info var atrast arī  Google ierakstot konkrētā auto nosaukumu un frāzi “real world range”. Es zināmā mērā noriskēju un risks visnotaļ attaisnojās, esmu ar šo auto ļoti apmierināts un cerams, ka šis raksts kādam noderēs, izvēloties tieši sev piemērotāko auto. Un nē, šis nav reklāmas raksts un auto netaisos pārdot, jo tas labi pilda savu funkciju, akumulatora SoH vēl joprojām rāda 100%, pielādē tik un brauc! "
3,Ar Apple Silicon M3 procesoru aprīkoti MacBook Air un iPad varētu būt pieejami jau martā,30.01.2024,Henrijs Avotiņš,"Pagājušā gada novembra sākumā Apple izziņoja jaunās paaudzes M3 procesorus, un sagaidāms, ka martā ar tiem būs aprīkoti gan iPad planšetdatori, gan MacBook Air portatīvie datori.Ar jaunajiem procesoriem šobrīd ir aprīkoti vienīgi MacBook Pro portatīvie datori un iMac galda dators, taču tuvojas kārta arī nākamajiem produktiem. Pagājušajā gadā netika izziņoti atjaunināti iPad planšetdatoru modeļi, līdz ar to lielāks jaunumu birums varētu būt tuvākā laikā. Proti, iPad Pro planšetdators saņemtu OLED tehnoloģijas ekrānu, kā arī jauno M3 procesoru. Tāpat tiek baumots, ka priekšējā kamera tagad būs novietota garākajā malā. Līdzīgi, kā tas ir klasiskajiem iPad.Tāpat sagaidāmi atjaunināti iPad Air modeļi ar lielāku 12.9 collu ekrāna izvēli. Pēc visa spriežot, arī šiem modeļiem būtu jābūt aprīkotiem ar M3 procesoru. Jaunumu birumu papildinās arī MacBook Air portatīvie datori. Ja 15 collu modelis tika izziņots vien pagājušajā vasarā, tad 13 collu modelis pagaidām pieejams ar 2022. gada M2 procesoru.Visticamāk, ka abu izmēru modeļi uzreiz saņems jauno M3 versiju. Nav sagaidāmas nekādas vizuālas izmaiņas. Vienīgi iekšējo komponenšu uzlabojumi. Līdzīgi, kā tas jau bija ar MacBook Pro modeļiem, kas tagad aprīkoti ar trešās paaudzes M sērijas procesoriem. "
4,"Modernizētais Audi Q7 apvieno spēcīgu dizainu, komfortu un jaunākās tehnoloģijas",30.01.2024,Kursors.lv,"Modeļu klāsts sākas ar 45 TDI quattro modeli, kas ir aprīkots ar trīs litru dīzeļdzinēju, kura jauda ir 231 ZS un iespaidīgs 500 Nm griezes moments. Audi Q7 45 TDI no 0 līdz 100 km/h paātrinās 7,1 sekundē un tā maksimālais ātrums ir 226 km/h. Šim dzinējam seko 50 TDI quattro, kas ir jaudīgāka versija ar 286 ZS jaudu un 600 Nm griezes momentu. Tādējādi lielais SUV no nulles līdz 100 km/h paātrinās 6,1 sekundē un sasniedz 241 km/h maksimālo ātrumu.Audi Q7 55 TFSI ir trīs litru, sešu cilindru benzīna dzinējs ar tiešo degvielas iesmidzināšanu, kas nodrošina 340 ZS jaudu. Tā maksimālais griezes moments ir 500 Nm. Pateicoties ar turbīnu aprīkotajam benzīna dzinējam, Audi Q7 no 0 līdz 100 km/h paātrinās 5,6 sekundēs. Tas spēj sasniegt 250 km/h maksimālo ātrumu, kas ir elektroniski ierobežots.Visi dzinēji darbojas kopā ar astoņu pārnesumu Tiptronic ātrumkārbu, quattro pastāvīgo četru riteņu piedziņu un mērenā hibrīda sistēmu, kas spēj samazināt degvielas patēriņu pat par 0,5 litriem uz 100 kilometriem. Ātrumā starp 55 un 160 km/h Q7 var braukt ar izslēgtu dzinēju līdz pat 40 sekundēm, ja vadītājs noņem kāju no akseleratora pedāļa. Visi Audi Q7 V6 dzinēji var lepoties ar vilkšanas jaudu līdz 3,5 tonnām.Modeļa klāsta atjaunināšanas ietvaros SQ7 TFSI tagad aprīkots ar jau zināmo četru litru TFSI dzinēju ar 507 ZS jaudu un 770 Nm griezes momentu, kā arī ātri pārslēdzamu astoņu pakāpju Tiptronic ātrumkārbu un quattro pastāvīgo visu riteņu piedziņu. Ar šo dzinēju SQ7 TFSI no nulles līdz 100 km/h paātrinās tikai 4,1 sekundē, bet elektroniski ierobežotais maksimālais ātrums ir 250 km/h. "
5,Itālijas pilsēta Trento tiek pie 50 000 eiro soda par mākslīgā intelekta ļaunprātīgu izmantošanu,30.01.2024,Keitija Krastiņa,"Itālija līdz šim sevi pierādījusi kā valsti, kas ļoti aktīvi seko līdzi mākslīgā intelekta (MI) attīstībai un rūpīgi pārdomā šīs tehnoloģijas pielietojumu. Tikmēr Itālijas pilsētiņa Trento saskārusies ar nedienām MI izmantošanā. Ziņots, ka pašvaldībai uzlikts 50 000 eiro sods par MI ļaunprātīgu izmantošanu zinātniskās izpētes projekta laikā.Itālijas datu aizsardzības iestāde informējusi, ka Trento veikti divi zinātniskie eksperimenti, kuros izmantotas ar MI aprīkotas kameras, mikrofoni un sociālie tīkli, tādējādi pārkāpjot datu aizsardzības noteikumus. Itālijas privātuma iestāde atzina, ka, lai gan pašvaldība ir rīkojusies godprātīgi, konstatēts, ka savāktie dati nav pietiekoši anonīmi un pareizi kopīgoti ar trešajām pusēm.Ziņots, ka Trento pašvaldība apsver lēmuma pārsūdzēšanu, sakot, ka regulatora darbības “izceļ to, ka pašreizējie tiesību akti ir pilnīgi nepietiekami, lai regulētu MI izmantošanu, analizējot lielu datu apjomu”.Jāpiezīmē, ka Itālijas modrību attiecībā uz MI pierāda tas, ka tā 2023. gada pavasarī kļuva par pirmo valsti pasaulē, kas aizliedza “ChatGPT” čatbota izmantošanu. Lai gan vēlāk šis aizliegums tika atcelts, Itālija joprojām aktīvi seko līdzi MI attīstībai un nepieciešamībai šo tehnoloģiju izmantot. "
6,Pirmais cilvēks saņēmis “Neuralink” smadzeņu implantu,30.01.2024,Keitija Krastiņa,"Īlona Maska vadītais uzņēmums “Neuralink” jau vairākus gadus gatavojas kompānijas vēsturē nozīmīgākajam notikumam – smadzeņu čipa implantēšanai pirmajam cilvēkam. Tas nu beidzot ir sagaidīts. Masks platformā “X” paziņojis, ka pirmais “Neuralink” čips implantēts cilvēka smadzenēs. The first human received an implant from @Neuralink yesterday and is recovering well. Initial results show promising neuron spike detection.    — Elon Musk (@elonmusk) January 29, 2024 Procedūra acīmredzot bija veiksmīga, jo pacients, pēc Maska teiktā, “labi atveseļojas” pēc operācijas un sākums kopumā ir daudzsološs. “Neuralink”, kura mērķis ir izveidot smadzeņu – datoru saskarni, pērnā gada rudenī paziņoja, ka sāk meklēt piemērotus kandidātus pirmajam klīniskajam izmēģinājumam. Tas notika dažus mēnešus pēc tam, kad uzņēmums saņēma ilgi gaidīto apstiprinājumu no Pārtikas un zāļu pārvaldes par smadzeņu čipa izmēģinājumiem ar cilvēkiem. Testiem “Neuralink” īpaši meklēja kandidātus ar muguras smadzeņu traumām, jo čipa primārais mērķis ir palīdzēt cilvēkiem ar smagu paralīzi, ļaujot kontrolēt ķermeni ar domu palīdzību. Masks nav sniedzis papildus informāciju par procedūras norisi. Taču veiksmīga čipa implantēšana cilvēka smadzenēs būtu nozīmīgs pavērsiens “Neuralink” attīstībā un medicīnā kopumā. "
7,Snapdragon 8 Gen 4 veiktspēja varētu tuvoties Apple Silicon M3,30.01.2024,Artis Ābols,"Qualcomm jau šobrīd ar Snapdragon 8 Gen 3 spējis sasniegt visai pamatīgu veiktspēju, bet tiek uzskatīts, ka Snapdragon 8 Gen 4 jau šī gada rudenī varēs mēroties spēkiem ar pašu Apple M3 procesoru, kas atrodams datoros.Snapdragon 8 Gen 4 vajadzētu atnākt ar Qualcomm izstrādātiem Oryon procesora kodoliem, kas aizstās iepriekš izmantotos Cortex kodolus no Arm Holdings. Tāpat tiek gaidīts, ka Snapdragon 8 Gen 4 saņems būtiski uzlabotu video apstrādes procesoru, kā arī pats Snapdragon 8 Gen 4 būs salīdzinoši vēss.Snapdragon 8 Gen 4 ražos TSMC, izmantojot 3 nm tehnoloģisko procesu. Geekbench6 veiktspējas testos Snapdragon 8 Gen 4 ātrdarbība esot pietuvojusies pat Apple M3 procesora spējām MacBook Pr klēpjdatorā, kas varētu norādīt uz visai interesantu turpmāko cīņu procesoru lauciņā un arī nākamā gada Samsung Galaxy S25 Ultra varētu kļūt par īstenu monstru kabatā. "
8,“Amazon” tomēr neiegādāsies “iRobot”,30.01.2024,Keitija Krastiņa,"Izskatās, ka “Amazon” sapnis par 1,4 miljardiem ASV dolāru iegādāties robotputekļsūcēju ražotāju “iRobot” ir izsapņots. Abi uzņēmumi nupat paziņojuši, ka ir atcelta plānotā apvienošanās. Lai gan skaidri tas nav norādīts, visticamāk, lēmums pieņemts, nesaņemot Eiropas Savienības (ES) regulatora apstiprinājumu.“Amazon” 2022. gada augustā paziņoja par plāniem iegādāties “iRobot”, taču jau pašā sākumā saskarās ar Eiropas pretestību. Eiropas Komisija pērnā gada jūlijā oficiāli paziņoja, ka izskata 1,4 miljardu dolāru darījumu, savukārt novembrī pauda oficiālas bažas par tā iespējamo ietekmi uz konkurenci.Lai arī gan “Amazon”, gan “iRobot” savos paziņojumos īpaši neuzsvēra ES spiedienu, tas, iespējams, ir galvenais iemesls, kāpēc darījums nevar notikt. Abi uzņēmumi nolēma labāk pārtraukt sarunas par apvienošanos, nevis pielāgoties izmaiņām un padarīt to visu tīkamāku regulatoriem.Līdztekus ziņai par darījuma neturpināšanu ar “Amazon” “iRobot” arī paziņoja par ievērojamiem darbinieku atlaišanas plāniem. Uzņēmums atklājis, ka plāno atbrīvot no darba ap 350 darbinieku, kas ir gandrīz trešdaļa no kopējā darbaspēka. Arī “iRobot” dibinātājs, priekšsēdētājs un izpilddirektors Kolins Engls (Colin Angle) paziņojis, ka pamet darbu šajā uzņēmumā. "
9,Samsung izziņojis SSD 990 EVO atmiņu,30.01.2024,Kursors.lv,"Samsung izziņojis jauno SSD 990 EVO – jaunāko papildinājumu SSD jeb cietvielu disku klāstā. Darbojoties vēl ātrāk un tērējot vēl mazāk enerģijas, tas uzlabos datora lietošanu ikdienā apstrādājot foto un video, strādājot, kā arī spēlējot spēles.Lietotāji, kas iepriekš izmantojuši tradicionālos SSD, lietojot jauno SSD 990 EVO pamanīs būtisku atšķirību, jo varēs ievērojami ātrāk ielādēt videospēles un piekļūt lieliem failiem.Secīgās lasīšanas ātrums sasniedz pat 5000 megabitus sekundē (MB/s), bet rakstīšanas ātrums — 4200 MB/s. Savukārt izlases kārtas lasīšanas un rakstīšanas ātrums ir attiecīgi līdz 700K un 800K IOPS. Tas nozīmē to, ka 990 EVO nodrošina par 43% labāku sniegumu, salīdzinot ar iepriekšējo modeli 970 EVO Plus.Izmantojot HMB (Host Memory Buffer) tehnoloģiju, kas nodrošina tiešu savienojumu ar galvenā procesora DRAM, SSD var panākt uzlabotu veiktspēju pat tad, ja DRAM netiek izmantota. Samsung 990 EVO enerģijas efektivitāte uzlabota par 70% salīdzinājumā ar 970 EVO Plus, kas ļauj datoru bez uzlādes izmantot ilgāk. Tas atbalsta arī funkciju Modern Standby[1], kas nodrošina tūlītēju ieslēgšanas un izslēgšanas funkciju ar interneta savienojumu un netraucētu  paziņojumu saņemšanu pat tad, kad enerģijas ir atlicis pavisam maz.990 EVO siltuma izkliedētāja slānis nodrošina efektīvu NAND mikroshēmas siltuma regulāciju, ļaujot nemitīgi darboties visaugstākajā līmenī un neapdraudot diska integritāti. 990 EVO Baltijas valstīs jau var iegādāties. Rekomendējamās mazumtirdzniecības cenas ir 129,99 EUR 1 TB modelim un 219,99 EUR 2 TB modelim. Šīm atmiņas ierīcēm ir 5 gadu garantija. "
10,TP-Link Archer AX95 AX7800 bezvadu maršrutētāja apskats,21.12.2023,Artis Ābols,"Uzbūves jomā TP-Link Archer AX95 ir pārliecinošs maršrutētājs, tam ir pamatīgas dzeses atveres, kas mēdz pieklibot citiem ražotājiem. Ja būs vajadzība, varēsi Archer AX95 piekarināt pie sienas. Komplektā ir barošanas vads un LAN vads, lai arī pamatīgais iepakojums liek domāt, ka kaut kas vēl tiek saņemts kopā ar maršrutētāju.TP-Link Archer AX95 izskatās pēc tīri jēdzīga bezvadu maršrutētāja, signāls ir stabils un visai spēcīgs, bet vismaz ar man pieejamajiem klēpjdatoru dzelžiem Archer AX95 sadarbojas ļoti lēni. Pārbaudīju, ka teorētiskais maksimālais bezvadu savienojuma ātrums rādās pareizi, savienojumā ar vadu Archer AX95 arī darbojās korekti. Mūsu pieredzē ir bijušas vismaz divas līdzīgas reizes, kad bezvadu maršrutētājam nelabpatīkas pilnvērtīgi sadarboties ar kādu no pieejamajiem testu dzelžiem. Te arī jānorāda, ka apskata tapšanas laikā Windows 11 saskaras ar Wi-Fi problēmām. Iespējams, Archer AX95 ir kritis tieši Windows 11 problēmu nežēlastībā.Kopā ar viedtālruni Archer AX95 darbojās aptuveni atbilstoši tam, ko varam sagaidīt no šāda ierīču pāra. "
11,“WhatsApp” drīzumā ļaus nosūtīt ziņas citām saziņas lietotnēm,26.01.2024,Keitija Krastiņa,"Straujiem soļiem tuvojas 7. marts – diena, kad Eiropā oficiāli stājas spēkā Digitālo tirgu likums, kura mērķis ir veicināt godīgu konkurenci starp uzņēmumiem. Jaunie noteikumi īpaši attieksies uz lielajiem tehnoloģiju gigantiem un tiešsaistes platformām, kā “Alphabet”, “Amazon”, “Apple”, “ByteDance”, “Meta” un “Microsoft”. Lai atbilstu likuma prasībām, “Meta” ir daudz darba priekšā, un viens no tiem saistībā ar “WhatsApp“. Uzņēmums pašreiz strādā pie tā, lai “WhatsApp” lietotāji tiešā veidā varētu sazināties ar citu ziņapmaiņas platformu lietotājiem.📝 WhatsApp beta for iOS 24.2.10.72: what's new? WhatsApp is working on a chat interoperability feature to comply with new EU regulations, and it will be available in a future update!https://t.co/wuOjTvciGp pic.twitter.com/9s49xosAfC — WABetaInfo (@WABetaInfo) January 24, 2024Par šiem “Meta” plāniem plašāk informējis “WABetaInfo”, kas atradis norādes par to “WhatsApp iOS” beta versijā. Attēlā augstāk redzams, ka “WhatsApp” čatu lapā tiks pievienota jauna sadaļa “Third-party Chats”, kas paredzēta tikai saziņai ar trešo pušu lietotnēm. Tāpat norādīts, ka arī šādām sarunām tiks sniegta pilnīgas šifrēšanas (end-to-end encryption) funkcija, lai nodrošinātu privātumu.Pagaidām nav precizi zināms, ar cik un kurām saziņas platformām “WhatsApp” lietotāji varēs tiešā veidā sazināties. "
12,LMT pērn attīstījis inovatīvus 5G risinājumus un eksportu,26.01.2024,Kursors.lv,"Mobilo sakaru operators un tehnoloģiju inovāciju uzņēmums LMT 2023. gadu aizvadījis izaugsmes, inovāciju un eksporta attīstības zīmē. Salīdzinājumā ar 2022. gadu LMT grupas apgrozījums pērn audzis par 6,9%, sasniedzot 311,8 miljonus eiro, bet klientu pieslēgumu skaits palielinājies līdz 1,44 miljoniem. Tīkla, infrastruktūras un tehnoloģiju attīstībā uzņēmums investējis 31,6 miljonus eiro, un kopumā iedzīvotājiem pieejamas jau vairāk nekā 400 5G bāzes stacijas gandrīz 200 apdzīvotās vietās visā Latvijā. LMT grupas rentabilitāte jeb EBITDA pagājušajā gadā sasniegusi 90 miljonus eiro, kas ir par 6,9% vairāk nekā gadu iepriekš. Lai vēl vairāk izvērstu un attīstītu 5G infrastruktūru Latvijā, LMT pērn parakstījis līgumu ar Eiropas Investīciju banku (EIB) par finansējumu 5G tehnoloģijas izvēršanai Latvijā 50 miljonu eiro apmērā, kas ļaus ieguldīt kopumā 101 miljonu eiro valsts telekomunikāciju infrastruktūrā. Tāpat LMT Sabiedrisko pakalpojumu regulēšanas komisijas (SPRK) rīkotajā izsolē iegādājies papildu frekvences vēl straujākai 5G pakalpojumu attīstībai. Pēdējā gada laikā īpaši daudz domāts par LMT pienesumu valsts drošības stiprināšanā un darīts daudz, lai ikviens mūsu valstī varētu justies droši. Tagad ir sperts nākamais solis – LMT kļuvis par vienu no pirmajiem Latvijas uzņēmumiem, kuram ir sava Zemessardzes apakšvienība. Tāpat Ādažu bāzē notikusi jaunākā pētniecības un attīstības iniciatīvu demonstrācija 5G militārā pielietojuma testa vidē, ko LMT īstenojis sadarbībā ar Nacionālajiem bruņotajiem spēkiem un NATO Sabiedroto Transformācijas pavēlniecību (Allied Command Transformation). Darbu turpina arī interneta drošības risinājums “LMT Interneta sargs”, kas līdz pagājušā gada vidum apturēja vidēji ap 2 miljoniem kiberapdraudējumu mēnesī, taču decembrī novērsto apdraudējumu skaits sasniedza jaunu rekordu – gandrīz 8 miljonus.Savukārt jūlijā notikušajā Latvijas Biškopības biedrības pasākumā “Latvijas garšīgākais medus” nominācijā “Tumšais medus” 1. vietu ieguvis medus, kas ievākts stropos uz LMT tehniskās ēkas jumta līdzās 5G bāzes stacijai. Šis panākums apliecina, ka tehnoloģijas, gudri tās pielietojot, teicami sadzīvo ar dabas procesiem. "
13,“Netflix” sāk atteikties no sava lētākā abonementa plāna bez reklāmām,26.01.2024,Keitija Krastiņa,"Video straumēšanas gigants “Netflix” nupat publicējis savu 2023. gada 4. ceturkšņa finanšu pārskatu. Līdztekus tam uzņēmums paziņojis, ka sākot no šī gada 2. ceturkšņa Kanādā un Lielbritānijā vairs nebūs pieejams tā lētākais abonementa plāns bez reklāmām “Basic”. Paredzams, ka vēlāk arī citviet šis abonements pazudīs no piedāvājuma.Jau kopš pērnā gada jūlija jaunie lietotāji nevar reģistrēties “Basic” abonementa plānam, taču drīzumā arī pašreizējie abonenti vairs nevarēs saglabāt pieeju tam. Līdz ar to lietotāji būs spiesti izvēlēties starp diviem dārgākajiem “Netflix” plāniem bez reklāmām – “Standard” (9,99 EUR/mēnesī) un “Premium” (11,99 EUR/mēnesī) vai paņemt lētāku plānu ar iekļautām reklāmām, kas daudzviet, ieskaitot Latvijā nemaz nav pieejams.Bez paziņojuma par atteikšanos no “Basic” abonementa plāna “Netflix” dalījās arī ar 2023. gada 4. ceturkšņa svarīgākajiem skaitļiem. Piemēram, gada pēdējā ceturksnī uzņēmuma klientu lokam pievienojās 13,1 miljons abonentu, sastādot kopā 247 miljonus lietotāju visā pasaulē. Uzņēmums arī gūst vērā ņemamus panākumus spēļu jomā. Pērn trīskāršojusies lietotāju iesaiste šajā jomā, ko ievērojami veicināja videospēļu “Grand Theft Auto” triloģija, ko “Netflix” piedāvā no 14. decembra. Tā tiek uzskatīta par “Netflix” veiksmes stāstu lietotāju iesaistes ziņā. "
14,“Microsoft” sasniedzis 3 triljonu dolāru vērtību,25.01.2024,Keitija Krastiņa,"Visai glītajā datumā, 24.01.2024., tehnoloģiju gigants “Microsoft” sasniedzis vēsturisku panākumu. Uzņēmuma vērtība pirmo reizi tā 48 gadu pastāvēšanas vēsturē sasniegusi 3 triljonu tirgus vērtību. Līdz ar to “Microsoft” kļuvis par otru kompāniju, kurai tas izdevies. 3 triljonu vērtību izdevies sasniegt un šobrīd mazliet pārsniegt arī “Apple“.“Microsoft” līdzīgi kā dažu citu tehnoloģiju uzņēmumu akciju vērtība ir kāpusi, pateicoties to aktivitātei mākslīgā intelekta (MI) jomā. Pēdējo mēnešu laikā “Microsoft” teju katru nedēļu izziņojis jaunas MI funkcijas vai produktus. Tāpat būtisku akciju vērtības kāpumu radīja “Microsoft” pērnā gada paziņojums par pakalpojuma “Copilot for Microsoft 365” cenu.Paskatoties pēdējo piecu gadu griezumā, redzams ievērojams “Microsoft” akciju vērtības kāpums no 107 USD 2019. gada janvārī līdz 404 USD tagad. Uzņēmuma pašreizējais izpilddirektors Satja Nadella pārņēma tā vadību gandrīz pirms 10 gadiem, kuru laikā iegādājies tādus nozares līderus kā “Mojang”, “LinkedIn”, “GitHub” un “Xamarin”. Tikmēr pēdējos gados “Microsoft” ir iegādājies vairākus MI uzņēmumus un ieguldījis vairāk nekā 10 miljardus USD uzņēmumā “OpenAI”, kas viss kopā arī veicinājis akciju vērtības kāpumu. "
15,LIDO klientu apkalpošanā iesaistīs robotus,24.01.2024,Kursors.lv,"LIDO ir ieviesti būtiski jauninājumi klientu apkalpošanā – turpmāk savākt traukus palīdzēs roboti ar integrētām mākslīgā intelekta tehnoloģijām. Ar jauno tehnoloģiju palīdzību plānots atvieglot darbinieku ikdienu, paaugstināt veiktspēju, kā arī uzlabot klientu apkalpošanas rādītājus.Roboti ir vidēja izmēra ierīces ar iebūvētiem plauktiem paplātēm. Pateicoties autonomajai pārvietošanās funkcijai, navigācijas iestatījumiem un inteliģentajai spējai izvairīties no šķēršļiem, roboti pārvietojas pa zāli, aicinot novietot uz tā plauktiem paplātes ar netīrajiem traukiem. Iestatījumi ļauj atpazīt dažādas situācijas un darbības, un likt robotam reaģēt ar atbilstošu balss vadību, nodrošinot interaktīvu komunikāciju ar klientiem. Iespējams, nākotnē veicamo darbību daudzums tiks paplašināts, jo ierīču funkcionalitāte ietver arī ēdiena piegādi, sveicināšanu, balss mijiedarbību un vairāku robotu sadarbību.“Esam nemitīgos meklējumos, kā pārsteigt mūsu klientus un uzlabot apkalpošanas kvalitāti. Šie roboti ir lielisks rīks kā padarīt klientu pieredzi restorāna apmeklējuma laikā vēl patīkamāku, vienlaicīgi mazinot personāla fizisko slodzi, jo paplāšu nēsāšana ar traukiem prasa ievērojamu piepūli. Tagad tās var novietot uz robotiem, kas paātrinās apkalpošanu un atvieglos darbinieku ikdienu. Priecājamies, ka robotizēti palīgi padarīs mūsu restorānus vēl mūsdienīgākus un interesantākus apmeklētājiem,” – stāsta AS LIDO valdes priekšsēdētāja Rita Auziņa.Šādas tehnoloģijas ieviešana prasīja turpat gadu. Šobrīd roboti palīdz klientu apkalpošanā LIDO restorānos tirdzniecības centros Akropole Alfa un Spice. Ar laiku šādu vai līdzīgu tehnoloģiju ieviešana paredzēta visā LIDO restorānu tīklā. "
16,HMD Global gatavojas izplest spārnus bez Nokia zīmola,24.01.2024,Artis Ābols,"Tā vien izskatās, ka HMD Global ir gatavi izlaist viedtālruni, atmetot Nokia zīmola izmantošanu. Iepriekš jau bija zināms, ka HMD Global plāno vismaz daļu no saviem ražotajiem viedtālruņiem izlaist bez Nokia zīmola.Pagaidām par baumām uzskatāma informācija norāda, ka HMD Global sagatavojis vienkārša izskata viedtālruni melnā krāsā ar plakanu ekrānu un visai neizteiksmīgām kamerām viedtālruņa aizmugures daļā. Pagaidām ir visai skopa informācija par HMD Global viedtālruni (un tas vēl ir maigi sacīts).HMD Global vēl 2016. gadā ieguva iespēju izmantot Nokia zīmolu. Pagājušā gada septembrī HMD Global paziņoja par darbu pie viedtālruņa bez Nokia nosaukumā, kas varētu būt loģisks solis, jo HMD Global nosaukums ir guvis gan uzticamu nokrāsu. "
17,Kā es pirku Framework Laptop 13 un pirmie iespaidi par šo datoru,23.01.2024,Kristaps Skutelis,"Šobrīd Framework piedāvā iegādāties trīs dažādus datorus: Framework Laptop 13, Framework Laptop 16 un Framework Laptop Chromebook Edition. Tā kā hrombuku es īsti nemeklēju, tad apskatīju abas pārējās opcijas. Visjaudīgākais un niknākais, protams, ir lielais Laptop 16. To varam nokomplektēt ar dažādiem AMD procesoriem, veseliem sešiem paplašinājumu (arī portu) moduļiem, pielāgot tastatūru (piemēram, pievienot ciparu bloku) un pat pieslēgt papildus “ārējo” videokarti. Tomēr šāds dators maksā tuvu vai pat pāri 2000 eiro un šobrīd ir tikai pasūtāms. Plus, ko es iesākšu ar tik izmēros lielo un smagu ierīci? Es tomēr meklēju datoru, ko var paķert līdzi tuvākos un tālākos braucienos. Tātad, izvēle ir skaidra – Laptop 13. Viena no unikālajām šī datora niansēm ir paplašinājuma kartes. Laptop 13 mēs varam pēc saviem ieskatiem iespraust četras šādas kartes un iegūt tādu portu/atmiņas konfigurāciju kā vien mums sagribas. Lielajam Laptop 16 varam iespraust sešas šādas kartes. Vairums šo paplašinājuma karšu maksā 10 vai 20 eiro, bet Ethernet karte ir dārgāka – 45 eiro. Ja gribēsim šādi piespraust papildus atmiņu, tad par 250GB samaksāsim 50 eiro, bet par 1TB – 140 eiro. Es izvēlējos divus USB-C portus, vienu USB-A portu, vienu HDMI portu un papildus nopirku vēl arī microSD kartes lasītāju, jo man regulāri tas noderēs, lai pārnestu no pults mūsu podkāsta ierakstus. Kā izrādās, ir mazliet nianses, kā tās paplašinājuma kartes būtu jāsasprauž datorā. Pieņemu, ka tas ir saistīts ar procesora datu kanālu izvadiem. Tagad, kad esmu aprakstījis Framework Laptop 13 komplektācijas un piegādes nianses, sākas īstais tests. Kā jau rakstīju iepriekš, tagad ikdienā šo datoru izmantošu kā manu vienīgo un galveno datoru. Tikai tā es vislabāk saredzēšu visas šīs ierīces labās nianses un trūkumus. Negrasos padoties pie pirmajām grūtībām ar Fedora Linux, jo man pašam nagi niez iemācīties kaut ko jaunu un es jau pirmajās dienās redzu, ka Linux var būt ārkārtīgi pielāgojama sistēma. Šobrīd man ir radies priekšstats, ka pēc sākotnējiem pielāgojumiem šāds populārs Linux ir arī vēsā mierā izmantojams cilvēkam bez padziļinātām tehnoloģiju zināšanām. Pārsvarā it just works. "
18,Apple MacBook Pro 16 ” (M3 Pro) portatīvā datora apskats – jaudīgais “monstrs”,22.01.2024,Henrijs Avotiņš,"Šo Apple MacBook Pro portatīvā datora modeli es ieteiktu tiem, kuriem gribas saglabāt mājas ietvaros jaudīgu un klusu mobilu darba staciju, jo jaudas šim MacBook Pro modelim ir pietiekami. Tas noteikti neradīs diskomfortu no pārlieku lielas karšanas, ja dators atradīsies klēpī, bet uz iekārtota darba galda tā būs lieliska darbstacija.Apskata nobeigumā vēlos izmantot mūsu kolēģa Reiņa virsrakstu no senāka apskata, ka šīs sērijas Apple dators ir “pārnēsājams galda dators”, kas arī vienā teikumā to apraksta. "
19,"Sekojot “Tesla” piemēram, arī BMW automašīnu ražošanā izmantos cilvēkveidīgos robotus",22.01.2024,Keitija Krastiņa,"Pērnā gada nogalē “Tesla” prezentēja sava cilvēkveidīgā robota “Optimus” otro versiju “Optimus Gen 2”, kam ir uzlabots līdzsvars, ķermeņa kontrole, spēja dabiskāk un ātrāk pārvietoties, pārvietot priekšmetus. Nesenā video arī parādīts, kā robots spēj salocīt kreklu. “Tesla” šos “Optimus” robotus sākotnēji plāno izmantot savās rūpnīcās vienveidīgu, bīstamu darbu veikšanai un vēlāk piedāvāt arī citiem uzņēmumiem. Šim piemēram vēlas sekot arī BMW, kas automašīnu ražošanā plāno izmantot cilvēkveidīgos robotus.BMW uzsācis savus pirmos izmēģinājumus ar mākslīgā intelekta cilvēkveidīgajiem robotiem, kurus izmanto automašīnu ražošanā. Šos robotus kompānijai nodrošina robotikas startaps “Figure“. Paredzēts, ka tie sniegs palīdzīgu roku noliktavu, loģistikas un mazumtirdzniecības nodaļās.“Figure” uzsver, ka tā radītie roboti ļaus uzņēmumiem palielināt produktivitāti, samazināt izmaksas un radīt drošāku un sistemātiskāku darba vidi. “Figure” izstrādā cilvēkveidīgos robotus, kuros vēlas apvienot cilvēka veiklību un progresīvāko mākslīgā intelekta tehnoloģiju. Sākotnēji tie sniegs atbalstu tādās jomās kā ražošana, loģistika, mazumtirdzniecība un lielākoties veiks monotonus, bīstamus uzdevumus, kam tos vēlas izmantot arī BMW.Savā mājaslapā “Figure” norāda, ka ASV saskarsies ar arvien lielāku darbaspēka trūkumu, jo sabiedrība noveco. Šobrīd ASV ir aptuveni 10 miljoni darbavietu, kurās jāveic bīstami vai ar dzīvo darbaspēku grūti izpildāmi uzdevumi, kurus roboti varētu pārņemt. "
20,"Nopērkams mākslīgā intelekta balss ierakstītājs, ko darbina “ChatGPT”",21.01.2024,Keitija Krastiņa,"Mākslīgais intelekts (MI) dažādos veidos spēj atvieglot mūsu ikdienu. Viena no šīm jomām ir teksta apstrāde un analīze. Saistībā ar to audio risinājumu izstrādātājs “PLAUD” radījis pasaulē pirmo MI balss ierakstītāju “PLAUD NOTE“, kas atvieglos sarunas ierakstīšanu, transkriptu izveidošanu un iegūtā teksta apkopošanu un apstrādi.“PLAUD NOTE” ir plāna, viegla ierīcīte, ko iespējams savienot ar pavadošo mobilo lietotni. Ar vienas pogas pieskārienu iespējams sākt klātienes sarunu, sapulču ierakstīšanu, ierīci var pievienot arī pie tālruņa un ierakstīt telefonsarunu. Iekārta darbojas divos režīmos – piezīmju ierakstīšanas un telefonsarunas ierakstīšanas režīmā.“PLAUD NOTE lietotni darbina “OpenAI Whisper” MI modelis, kas veic efektīvu un precīzu teksta transkribēšanu 57 valodās, arī latviešu. Vienā reizē iespējams ierakstīt līdz 30h ilgu sarunu, taču kopumā ierīce var saglabāt ierakstus ar kopējo ilgumu 480h. Gatavie transkripti tālāk tiek apstrādāti ar “ChatGPT”, kas no tiem tūlītēji var izveidot kopsavilkumus, sapulču protokolus, domu kartes, uzdevumu sarakstus un daudz ko citu atkarībā no lietotāja vajadzībām.“PLAUD NOTE” iespējams iepriekšpasūtīt par teju 148 eiro, un to var piegādāt arī uz Latviju. Komplektā lietotājs saņems piekļuvi “PLAUD AI Membership” abonementam, ko vienu gadu varēs izmantot bez maksas. Tas sniegs iespēju ierakstīt līdz 600 minūšu ilgu sarunu mēnesī, lietotājs iegūs MI kopsavilkumus un dažādas citas iespējas transkripta analīzei. "
